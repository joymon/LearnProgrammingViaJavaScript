##പാരമ്പര്യം / `Inheritance`
പാരമ്പര്യം എന്ന് പറയുമ്പോള്‍ പിന്തുടര്‍ച്ചയായി നമുക്ക് / ഒബ്ജെക്റ്റിനു അതിന്‍റെ പിതാമഹന്മാരില്‍ നിന്നും കിട്ടുന്നകാര്യങ്ങള്‍ ആണ് ഇവിടെ അര്‍ത്ഥമാക്കുന്നത്. അതായത് ഒരു ഒബ്ജെക്റ്റ് മറ്റൊരു ഒബ്ജെക്റ്റില്‍ നിന്നും ഉണ്ടാക്കാന്‍ പറ്റിയാല്‍ അതിന്‍റെ ഗുണങ്ങള്‍ കിട്ടും എന്നതാണ് പിന്തുടര്‍ച്ചാവകാശം. 


ഒരു ഒബ്ജെക്റ്റില്‍ നിന്നും മറ്റൊരു ഒബ്ജെക്റ്റ് ഉണ്ടാക്കുന്നത് എങ്ങിനെയെന്ന് നോക്കാം.

![Son](images/ch08/07/05-sonOfKarel.PNG)
ഇവിടെ പുതിയ `son` എന്ന ചരത്തിലെക്ക് പുതിയ ഒബ്ജെക്റ്റ് ഉണ്ടാക്കി വച്ചിരിക്കുന്നതാണ് ആദ്യ വരിയില്‍ ചെയ്തിരിക്കുന്നത്. ഒബ്ജെക്റ്റ് ഉണ്ടാക്കാന്‍ ഉപയോഗിച്ചിരിക്കുന്ന മാതൃകയാണ് `karel` എന്ന ഒബ്ജെക്റ്റ്. മാതൃകയില്‍ നിന്ന് ഡാറ്റയും ഫങ്ഷനും പുതിയ ഒബ്ജെക്റ്റിനും കിട്ടും. 

###പ്രോട്ടോടൈപ്പ്/`Prototype`

മലയാളത്തില്‍ വേണമെങ്കില്‍ മാതൃകഎന്നോ അസ്സല്‍ എന്നോ മൂലരൂപം എന്നോ `prototype` എന്ന വാക്കിന്‍റെ അര്‍ത്ഥമാക്കിയെടുക്കം.
ഓരോ ഒബ്ജെക്റ്റിനും അതിന്‍റെതായ ഒരു `prototype` അഥവാ മാതൃകയുണ്ട്. അതില്‍ നിന്നും പുതിയ ഒബ്ജെക്റ്റ് ഉണ്ടാക്കിയാല്‍ അതിനും ഒരേ ഘടനതന്നെയുണ്ടാക്കും.അതുപോലെ പ്രോട്ടോടൈപ്പ് മാറ്റിയാല്‍ ഒബ്ജെക്റ്റിന്റെ ഘടനയും മാറും.

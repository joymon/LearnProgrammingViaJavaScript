#ബഹുതാരതമ്യങ്ങള്‍
ഇത് രണ്ടിലധികം സാഹചര്യചെക്കുകളുടെ കൂട്ടമാണ്. ഒരു സാഹചര്യത്തെ അടിസ്ഥാനപ്പെടുത്തി മുന്നേ പറഞ്ഞു വച്ചിട്ടുള്ള ഒന്നിലധികം വഴികളില്‍ ഒന്ന് തിരെഞ്ഞെടുക്കുന്നു. സാഹചര്യം എന്നാല്‍ ഇവിടെ ചരത്തില്‍ ഉള്ള ഡാറ്റ.

![ഒരു വഴി കണ്ടു പിടിക്കുന്ന ചിത്രം](images/ch06/switch.png)

ഈ പടത്തിനു നന്ദി https://pixabay.com/en/confusion-left-right-straight-311388/
![ബഹുതാരതമ്യങ്ങള്‍](images/ch06/30/01-switch.PNG)

മുകളില്‍ കൊടുത്തിരിക്കുന്നത് ഈ സങ്കേതം വഴി എങ്ങിനെ ഒരു പ്രോഗ്രാം എഴുതാം എന്നാണ്. ഈ പ്രോഗ്രാം പ്രവര്‍ത്തിപ്പിക്കുമ്പോള്‍ കരെല്‍ എങ്ങോട്ടാണോ തിരിഞ്ഞിരിക്കുന്നത് അതിനു അനുസരിച്ച് ആണ് അടുത്ത തീരുമാനം എടുക്കുന്നത്. 
കരെല്‍ മുകളിലേക്ക് (ഇംഗ്ലീഷ് അഷരം N ആണ് karel.direction എന്ന ചരത്തില്‍ ഉണ്ടാകുക) തിരിഞ്ഞു ഇരിക്കുകയാണെങ്കില്‍ അടുത്ത പടി ഇടത്തോട്ട് തിരിയുകയാണ്. താഴേക്കാണ് തിരിഞ്ഞു ഇരിക്കുന്നത് എങ്കില്‍ രണ്ട് പ്രാവശ്യം ഇടത്തോട്ട് തിരിയും. ഇപ്പോഴത്തെ വശം വലത് ആണെങ്കില്‍ ഒരു കളം മുന്നിലേക്ക് നീങ്ങും, അതുപോലെ ഇടത്തോട്ടാണ് ഇപ്പോള്‍ ഇരിക്കുന്നത് എങ്കില്‍ രണ്ട് കളം മുന്‍പോട്ട് നീങ്ങും. 

ഇതിന്‍റെ വ്യാകരണം കുറച്ചു കൂടി കടുപ്പമാണ്. പ്രവര്‍ത്തിക്കേണ്ട ഓരോ ഭാഗവും രണ്ടു സൂച്ചകപടങ്ങള്‍ക്ക് case നും break നും ഇടയിലാണ് എഴുതേണ്ടത്. break ആണ് രണ്ട് ഭാഗങ്ങളെ വേര്‍തിരിക്കുന്നത്. വ്യാകരണം കണ്ടു പേടിക്കേണ്ട യാതൊരു കാര്യവും ഇല്ല. വേറെ പ്രോഗ്രാമ്മിംഗ് ഭാഷയില്‍ വ്യാകരണം വ്യത്യാസം ഉണ്ടായിരിക്കും. അതുകൊണ്ട് ഈ സങ്കേതം എന്താണെന്നു മാത്രം മനസിലാക്കുക. വ്യാകരണം ഗൂഗിളില്‍ അന്വേഷിച്ചു കണ്ടുപിടിക്കാം.  

## നിവൃത്തികേട്

മുകളില്‍ എല്ലാം എളുപ്പം ആയിരുന്നു. എങ്ങാനും karel.direction എന്ന ചരത്തില്‍ ഉള്ള ഡാറ്റ 'J' ആകുമായിരുന്നെങ്കില്‍ എന്താകും അവസ്ഥ? കമ്പ്യൂട്ടറിന് ഒന്നും ചെയ്യാന്‍ പറ്റില്ല. മുന്‍പേ പറഞ്ഞപോലെ സ്വന്തമായി ബുദ്ധിയില്ലാത്ത ഒരു യന്ത്രമാണ് കമ്പ്യൂട്ടര്‍. അപ്പോള്‍ നിര്‍ദേശം കൊടുക്കുന്ന  നമ്മള്‍‍ എന്ത് ചെയ്യണം?

നിവൃത്തികെട്ടാല്‍ എന്താണ് ചെയ്യേണ്ടത് എന്നുകൂടി പറഞ്ഞു കൊടുക്കണം. അതിനു ഉപയോഗിക്കുന്ന സൂച്ചകപടമാണ് default.

![ബഹുതാരതമ്യങ്ങള്‍](images/ch06/30/02-switchDefault.PNG)

മുകളിലെ പ്രോഗ്രാം അധികം കണ്ടാല്‍ തന്നെ അതെ എങ്ങിനെ വര്‍ക്ക്‌ ചെയ്യുന്നു എന്ന് മനസിലാക്കാം. കരെല്‍ ഇരിക്കുന്നത് ആദ്യത്തെ വരിയില്‍ ആണെങ്കില്‍ പ്രോഗ്രാം അതിനെ ഒരു തവണ ഇടത്തോട്ട് നീക്കും. ആദ്യത്തെ വരി എന്നത് പ്രോഗ്രാമില്‍ നമ്മള്‍ താരതമ്യം ചെയ്യുമ്പോള്‍ 0 വുമായിട്ടാണ് ചെയ്യേണ്ടത്. രണ്ടാമത്തെ വരിയില്‍ ആണ് കരെല്‍ ഇരിക്കുന്നതെങ്കില്‍ 3 പ്രാവശ്യം ഇടത്തോട്ട് തിരിയും. ഈ രണ്ടു വരികളിലും അല്ല ഇരിക്കുന്നത് എങ്കില്‍ കരെല്‍ ഒരു കളം മുന്നോട്ട് പോകും. ഇതോരോന്നും പരിശോദിക്കാന്‍ കരെലിനെ വേണമെങ്കില്‍ ബട്ടണ്‍ ക്ലിക്ക് ചെയ്തു നീക്കി വെയ്ക്കാം.
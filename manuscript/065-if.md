#സാഹചര്യപരിശോദന (ഇഫ്‌ കണ്ടീഷന്‍)
പ്രോഗ്രാം പ്രവര്‍ത്തിക്കുമ്പോള്‍ ഒരു പ്രത്യേക സാഹചര്യം വന്നാല്‍ ഇതുപോലെ, അല്ലെങ്കില്‍ വേറെ പോലെ പ്രവര്‍ത്തനരീതി മാറ്റണം എന്ന് പറയുന്ന പ്രോഗ്രാമ്മിംഗ് ഭാഷയിലെ നിര്‍ദേശങ്ങളെ കൂട്ടിയോജിപ്പിക്കുന്ന സങ്കേതമാണ് സാഹചര്യചെക്കുകള്‍.  സാഹചര്യചെക്ക് ആണോ, താരതമ്യം ആണോ ശരിയായ വാക്ക് എന്നറിയില്ല. എന്തായാലും പ്രോഗ്രാം പ്രവര്‍ത്തിക്കുമ്പോള്‍ ഇനി അടുത്ത നിര്‍ദേശംഎന്ത്  എടുക്കണം എന്നുള്ള തീരുമാനം അപ്പോഴത്തെ സാഹചര്യത്തിന് അനുസരിച്ച് മാറ്റാന്‍ ഇതുമൂലം സാധിക്കുന്നു. സാഹചര്യം എന്ന് പറയുന്നത് ഉപയോക്താവ് കൊടുക്കുന്ന ഇന്‍പുട്ട് ആകാം അല്ലെങ്കില്‍ അപ്പോഴത്തെ സമയം ആകാം. ഇതിനെ സ്റ്റേറ്റ് എന്ന് ഇംഗ്ലീഷില്‍ പറയുന്നു.

![ഒരു വഴി കണ്ടു പിടിക്കുന്ന ചിത്രം](images/ch06/if.png)

<image if condition>

## പ്രവര്‍ത്തനം

ബ്രൌസര്‍ സാഹചര്യപരിശോദന ചെയ്യാന്‍ പറയുന്ന സൂചകപദം കാണുമ്പൊള്‍ അതിനു ശേഷം വരുന്ന ബ്രായ്ക്കറ്റില്‍ കൊടുത്തിട്ടുള്ള പ്രോഗ്രാം വാചകം പ്രവര്‍ത്തിപ്പിച്ചു അത് ശരിയാണോ/ട്രൂ, തെറ്റാണോ ഫാള്‍സ് ആണോ ഉത്തരം ആയി തരുന്നത് എന്ന് നോക്കുന്നു. അത് ശരി എന്നാണെങ്കില്‍ ആദ്യത്തെ നിര്‍ദേശകൂട്ടവും ഇല്ലെങ്കില്‍ എല്‍സ് എന്ന സൂചകപടം  കഴിഞ്ഞു വരുന്ന നിര്‍ദേശ കൂട്ടവും പ്രവര്‍ത്തിപ്പിക്കും. രണ്ടും കൂടി ഒരിക്കലും ഒരുമിച്ച് പ്രവര്‍ത്തിപ്പിക്കുകയില്ല. കാരണം ഒരിക്കലും സാഹചര്യം പരിശോദിക്കാന്‍ കൊടുത്തിട്ടുള്ള വാചകത്തിന്  ഉത്തരമായി ശരി എന്നും തെറ്റ് എന്നും നല്‍കാന്‍ കഴിയില്ല. പിന്നെ പ്രോഗ്രാമിംഗ് ആകുമ്പോള്‍ കുറച്ചു ശരി അല്ലെങ്കില്‍ തെറ്റ് എന്നൊന്നില്ല. ഒന്നുകില്‍ ശരി അല്ലെങ്കില്‍ തെറ്റ് എന്നേ അവിടെ വരൂ.

ഇവിടെ എന്താണ് കരെല്‍ ചെയ്യുന്നത് എന്ന് നോക്കാം. നിങ്ങള്‍ പ്രോഗ്രാം പ്രവര്‍ത്തിപ്പിക്കുമ്പോള്‍ നിങ്ങളുടെ കമ്പ്യൂട്ടര്‍ സമയം നോക്കി 1-30 ഇടയില്‍ ആണ് സെക്കന്റ്‌ എങ്കില്‍ വലത്തോട്ട് തിരിയുന്നു. അല്ലെങ്കില്‍ മുന്‍പോട്ട് നീങ്ങുന്നു. സമയം എങ്ങിനെയാണ് എടുക്കുന്നത് എന്നത് ഇപ്പോള്‍ മനസിലായില്ലെങ്കിലും ഇനി വരുന്ന അദ്ധ്യായത്തില്‍ വിവരിച്ചിട്ടുണ്ട്.

##എന്തൊക്കെയാണ് ബ്രൌസറിന്റെ 'ശരി' കള്‍
ശരിക്കും പറഞ്ഞാല്‍ ഇത് ബ്രൌസര്‍ തീരുമാനിക്കുന്നത് അല്ല. ജാവാസ്ക്രിപ്റ്റ് ഭാഷ എങ്ങിനെയായിരിക്കണം എന്ന് തീരുമാനിക്കുന്ന സംഘടന തീരുമാനിക്കുന്നതാണ്. ബ്രൌസര്‍ അവര്‍ പറയുന്നപോലെ ജാവാസ്ക്രിപ്റ്റ് പ്രവര്‍ത്തിപ്പിക്കുന്നു എന്ന് മാത്രം.

ബ്രായ്ക്കറ്റില്‍ കൊടുത്തിട്ടുള്ള പ്രോഗ്രാം വാചകം താഴെ പറയുന്ന എന്തെങ്കിലും ആണ് ഉത്തരം ആയി തരുന്നതെങ്കില്‍ അത് 'ശരി' യായി കണക്കാക്കും

- 1
- undefined /null അല്ലാത്ത എന്തും
- ട്രൂ എന്ന ബൂളിയന്‍ 

ഇതേ സാഹചര്യ പരിശോദന ഉപയോഗിച്ചിട്ടാണ് ഇനി വരുന്ന ഭാഗങ്ങളില്‍ കുറെയധികം പ്രോഗ്രാം എഴുതുന്ന സങ്കേതങ്ങള്‍ പ്രവര്‍ത്തിക്കുന്നത്.

## എന്തുകൊണ്ട് == നുപകരം === ഉപയോഗിക്കണം
സംസാരഭാഷകളില്‍ എന്നപോലെ പ്രോഗ്രാം എഴുതുന്ന ഭാഷകളിലും ഒരേ കാര്യം രേഖപ്പെടുത്താന്‍ ഒന്നില്‍ കൂടുതല്‍ വഴികള്‍ ഉണ്ടെന്നു മുന്‍പേ പറഞ്ഞല്ലോ. ഇനി പറയാന്‍ പോകുന്നത് അങ്ങിനെയുള്ള ഒരു നല്ല ഉദാഹരണമാണ്‌.

<program karel left if 2="2">

മുകളില്‍ കൊടുത്തിട്ടുള്ള ആദ്യം പ്രവര്‍ത്തിപ്പിക്കുക. കരെല്‍ ഇടത്തോട്ട് തിരിയുന്ന കാണാം. ഇനി പ്രോഗ്രാം ശ്രദ്ധാപൂര്‍വ്വം വായിക്കുക. ശരിക്കും തിരിയാന്‍ പാടുണ്ടോ? നമുക്ക് കാണുമ്പൊള്‍ ഈ താരതമ്യം ശരിയാണ് എന്ന് തോന്നും എങ്കിലും രണ്ടു സൈഡിലും താരതമ്യം ചെയ്യാന്‍ കൊടുത്തിട്ടുള്ള ഡാറ്റ സമമല്ല. ഒന്ന് നമ്പര്‍ രണ്ടും മറ്റേത് അക്ഷരം രണ്ടും ആണ്. പക്ഷെ ജാവാസ്ക്രിപ്റ്റ് എന്ത് ചെയ്യുന്നു. അവിടെ കുറച്ചു ബുദ്ധി പ്രയോഗിക്കുന്നു. അത് ഡാറ്റയുടെ ടൈപ്പ് മാറ്റി താരതമ്യം ചെയ്യുന്നു. അപ്പോള്‍ രണ്ടും സമം ആയി. ഒരിക്കലും രണ്ടു പേര്‍ ബുദ്ധി പ്രയോഗിച്ചാല്‍ കാര്യങ്ങള്‍ വിചാരിച്ചപോലെ നടക്കുകയില്ല. ആളുകൂടിയാല്‍ പാമ്പ്‌ ചാകുകയില്ല എന്ന് പറയുന്നതുപോലെ ജാവാസ്ക്രിപ്റ്റ് ഓടിക്കുന്ന ബ്രൌസറും പ്രോഗ്രാമ്മറും ബുദ്ധി ഉപയോഗിക്കുമ്പോള്‍ കാര്യങ്ങള്‍ ശരിക്ക് നടക്കാതെ വന്നപ്പോള്‍ ജാവാസ്ക്രിപ്റ്റ് ഭാഷയെ നിയന്ത്രിക്കുന്ന ആളുകള്‍ പുതിയ ഒരു ചിഹ്നം കൊണ്ടുവന്നു. അതാണ് ===

മുകളില്‍ കൊടുത്ത പ്രോഗ്രാമില്‍ == നുപകരം === ഇട്ടു പ്രോഗ്രാം പ്രവര്‍ത്തിപ്പിച്ചു നോക്കുക. അപ്പോള്‍ കാണാം ആ മാറ്റം. ഇതിന്‍റെ ചുരുക്കം ഇതാണ്. എപ്പോഴും എന്തെങ്കിലും ഡാറ്റകള്‍ തമ്മില്‍ താരതമ്യം ചെയ്യണം എന്നുണ്ടെങ്കില്‍ === ഉപയോഗിക്കുക.
### എന്തുകൊണ്ടാണ് == എടുത്തു കളയാത്തത്?

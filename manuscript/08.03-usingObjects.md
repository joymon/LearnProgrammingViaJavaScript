##ഒബ്ജെക്റ്റുകളെ ഉപയോഗിക്കുന്ന വിധം
ഒബ്ജെക്റ്റുകളെ എങ്ങിനെയൊക്കെ പ്രോഗ്രാമില്‍ ഉപയോഗിക്കാം എന്നതാണ് ഇവിടെ നമ്മള്‍ കാണാന്‍ പോകുന്നത്. താഴെ കൊടുത്തിരിക്കുന്നത് ഒബ്ജെക്റ്റില്‍ ഉള്ള ഡാറ്റയെ വിവിധ രീതിയില്‍ എടുക്കുന്നതാണ്.
### നേരിട്ട് പേര് കൊടുത്തു എടുക്കാം

ഇങ്ങനെ ഉപയോഗിക്കുമ്പോള്‍ ഉള്ള പ്രശ്നം ആസ്തികള്‍ക്ക് കൊടുക്കാവുന്ന പേരുകള്‍ക്ക് ചില പരിമിതികള്‍ ഉണ്ടെന്നാണ്.

![ഡാറ്റ എടുക്കാന്‍](images/ch06/00/01-alertRow.PNG)
മുകളില്‍ കൊടുത്തിട്ടുള്ള പ്രോഗ്രാം മുന്‍പത്തെ അദ്ധ്യായത്തില്‍ കണ്ടതാണ്. ഇവിടെ `karel` എന്ന ഒബ്ജെക്റ്റിന്‍റെ ആസ്തികളായ  രണ്ടു ഫങ്ഷനുകളെയും `row` എന്ന ഡാറ്റയേയും നേരിട്ട് പേര് ഉപയോഗിച്ച് ഉപയോഗപ്പെടുത്തിയിരിക്കുന്നു.

ഇനി ഇങ്ങനെ കുത്ത് (.) ഉപയോഗിച്ച് ആസ്തികളെ എടുക്കുമ്പോള്‍ ഉള്ള പരിമിതികള്‍ എന്താണെന്ന് നോക്കാം. 
* ആസ്തിയുടെ പേരില്‍ വിടവ് (സ്പേസ്) വരാന്‍ പാടില്ല
* ആസ്തിയുടെ പേര്‍ നമ്പര്‍ വച്ച് തുടങ്ങാന്‍ പറ്റില്ല
* ആസ്തിയുടെ പേരില്‍ - വരാന്‍ പറ്റില്ല


### അറപോലെ ഉപയോഗിക്കാം
ഇങ്ങനെ ഉപയോഗിക്കുമ്പോള്‍ നമുക്ക് ആസ്തികള്‍ക്ക് മുന്‍പേ കണ്ട പരിമിതികള്‍ ഇല്ലാതെ എന്ത് പേര് വേണമെങ്കിലും കൊടുക്കാം.താഴെ കൊടുത്തിരിക്കുന്ന പ്രോഗ്രാം ശ്രദ്ധിക്കുക. 

![അറപോലെ](images/ch08/03/03-accessViaBracket.PNG) 

മുന്‍പ് കണ്ട പ്രോഗ്രാമില്‍ നേരിട്ട് പേര്‍ ഉപയോഗിച്ച് പ്രവര്‍ത്തിപ്പിച്ച ഫങ്ഷന്‍ ഇപ്പോള്‍ അറയില്‍ നിന്നും ഡാറ്റഎടുക്കുന്നത് പോലെയാണ് ഉപയോഗിച്ചിരിക്കുന്നത്. അങ്ങനെ ഉപയോഗിക്കുമ്പോള്‍ ആസ്തിയുടെ അല്ലെങ്കില്‍ ഫങ്ഷന്‍റെ പേര്‍ ഒരു വാചകം ആയാല്‍ മതി. ഒരു ചരത്തില്‍ ഉള്ള ഡാറ്റ ആസ്തിയുടെ പേരാണെങ്കില്‍ ആ ചരം വേണമെങ്കിലും ഉപയോഗിക്കാം.
###ഒബ്ജെക്റ്റിന്‍റെ ആസ്തികളുടെ പട്ടിക
ഇപ്പോള്‍ സ്വാഭാവികമായി ഒരു ചോദ്യം ഉയര്‍ന്നുവരാം. ഒരു ഒബ്ജെക്റ്റിന്‍റെ എല്ലാ ആസ്തികളും എങ്ങിനെ കണ്ടു പിടിക്കാം എന്ന്.


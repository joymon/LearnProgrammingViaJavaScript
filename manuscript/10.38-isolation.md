##ഒറ്റപ്പെടുത്തൽ
ഫങ്ഷനുകൾ ആയിട്ടാണ് നമ്മൾ പ്രോഗ്രാം എഴുതുക എന്ന് സൂചിപ്പിച്ചിരുന്നല്ലോ. അപ്പോൾ ഒരു തെറ്റ് എവിടെയെങ്കിലും കണ്ടാൽ ആദ്യം ചെയ്യേണ്ടത് അത് ഏതു ഫങ്ഷനിലാണ് എന്ന് കണ്ടു പിടിക്കുകയാണ്. അല്ലെങ്കിൽ അതുപോലെ ഒരു ലൂപ്പ്. അങ്ങനെ നമ്മൾ ആദ്യം പ്രശ്നബാധിത സ്ഥലം കണ്ടെത്തികഴിഞ്ഞാൽ അതിനെ ഒറ്റക്ക് നേരിടാൻ പറ്റും. ഉദ്ദാഹരണമായി ഒരു പ്രശ്നത്തിനു കാരണമായി നമ്മൾ ഊഹിക്കുന്ന ഒരു ഫങ്ഷൻ ഉണ്ടെന്നിരിക്കട്ടെ. അതിനെ നമുക്ക് ഒരു ചെറിയ പ്രോഗ്രാം ഉണ്ടാക്കി പ്രവർത്തിപ്പിച്ചു നോക്കാം. പാരാമീറ്റർ ആവശ്യമുള്ള ഫങ്ഷൻ ആണെകിൽ വിവിധ ഡാറ്റകൾ കൊടുത്തു പരിശോധിക്കുക. എന്നിട്ട് ആ ഫങ്ഷൻ ശരിയാക്കിയതിനു ശേഷം പ്രധാന പ്രോഗ്രാമിൽ ചേർക്കുക.    


##അടയാളങ്ങളിടുക
നമ്മൾ പ്രോഗ്രാം എഴുതുമ്പോൾ സാധാരണയായി അത് ഒന്നിലധികം ഫങ്ഷനുകളായിട്ടായിരിക്കും എഴുതുക എന്ന് മനസിലായല്ലോ. അങ്ങനെ വരുമ്പോൾ പ്രോഗ്രാം ഒരു പ്രവൃത്തി ചെയ്യുക എന്ന് പറഞ്ഞാൽ ഒന്നിലധികം ഫങ്ഷനുകളെ പ്രവർത്തിപ്പിച്ചിട്ടുണ്ടാകും. അവസാനം ഉത്തരം നോക്കുമ്പോൾ അത് തെറ്റാണെങ്കിൽ ഡീബഗ്ഗിങ്      എന്ന പണി തുടങ്ങുകയായി. അപ്പോൾ ആദ്യം അറിയേണ്ടത് ഏതു ഫങ്ഷനാണ് കുഴപ്പം ഉണ്ടാക്കിയത് എന്നാണ്.  ഓരോ ഫങ്ഷനും തുടങ്ങുമ്പോഴും അവസാനിക്കുമ്പോഴും പ്രോഗ്രാമിന്റെ അവസ്ഥ എന്താണെന്നു എവിടെയെങ്കിലും രേഖപ്പെടുത്തിയാൽ നമുക്ക് പ്രശ്നം എവിടെയാണെന്ന് എളുപ്പം കണ്ടുപിടിക്കാം. ഇതിനാണ് അടയാളങ്ങൾ ഇടുക (`logging `) എന്ന് പറയുന്നത്.


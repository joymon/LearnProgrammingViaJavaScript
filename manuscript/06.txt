#അടിസ്ഥാന വസ്തുതകള്‍ / നിർദേശങ്ങൾ

##എന്താണ് അടിസ്ഥാന നിര്‍ദേശങ്ങള്‍
എളുപ്പം മനസിലാകുന്നതിനു പ്രോഗ്രമ്മേഴുത്തിനെ ഒരു കെട്ടിടം പണിയോടു ഉപമിക്കാം. കെട്ടിടം പണിയുമ്പോള്‍ എന്താണ് അടിസ്ഥാനസാധനങ്ങള്‍? ചുമര് പണിയാന്‍ വേണ്ട കല്ല്‌ അല്ലെങ്കില്‍ ഇഷ്ടിക കട്ട, ജനല്‍, വാതില്‍ . പക്ഷെ അത് മാത്രം മതിയോ ആ വസ്തുക്കള്‍ തമ്മില്‍ കൂട്ടി യോജിപ്പിക്കാനുള്ള സിമന്റ്‌ , അതുപോലെ വാതില്‍ ഉറപ്പിക്കാനുള്ള ആണികള്‍ ഒക്കെ വേണം. പ്രോഗ്രാമിംഗ് എളുപ്പത്തിനു വേണ്ടി കരെല്‍ എന്ന നമ്മുടെ റോബോട്ടിന് ചെയ്യാന്‍കഴിയുന്ന ടേണ്‍ലെഫ്റ്റ്, മൂവ് തുടങ്ങിയ പ്രവര്‍ത്തികളെ കല്ല്‌, ജനല്‍ തുടങ്ങിയ സാധനങ്ങളോട് ഉപമിക്കാം. പിന്നെ പ്രോഗ്രാമ്മിംഗ് പദങ്ങളായ സാഹചര്യചെക്കുകളെയും, ലൂപ്പ് തുടങ്ങിയവയും സിമന്റ്‌, ആണി പോലുള്ള സാധനങ്ങലോടും ഉപമിക്കാം. എന്താണ് സാഹചര്യ ചെക്ക് , ലൂപ്പ് എന്നൊക്കെയാണ് ഈ അദ്ധ്യായത്തില്‍ വിവരിക്കുന്നത്.

##ചരം / വേരിയബിള്‍
ഇതിനെ അലമാരയോടോ, അടുക്കളയില്‍ സാധനങ്ങള്‍ ഇട്ടു വയ്ക്കുന്ന ഡബ്ബയോടോ ഉപമിക്കാം. ഒരു വ്യത്യാസം ഇവിടെ പ്രോഗ്രാം എഴുതുമ്പോള്‍ പഞ്ചസാരക്കും, ഉപ്പിനും പകരം സൂക്ഷിക്കുന്നത് ഡാറ്റ ആണെന്ന് മാത്രം. അതായത് ഉപയോക്താവ് തരുന്ന ഇന്‍പുട്ട്, ഒരു പ്രോഗ്രാം പ്രവര്‍ത്തിപ്പിക്കുമ്പോള്‍ ഇടയില്‍ ഉണ്ടാകുന്ന സംഖ്യകള്‍ അല്ലെങ്കില്‍ ഡാറ്റ. കണക്കില്‍ ഇതുപോലെയുള്ള സങ്കേതത്തെ വിളിക്കുന്നത് വരിയബില്‍ എന്നാണ് അതിന്‍റെ മലയാളം ചരം എന്നും.  ഒരു ഡാറ്റ സംഭരണി എന്നും വിളിക്കാം.

<image var input=10>
ഇവിടെ കാണുന്നത് ഒരു ചരത്തില്‍ 10 എന്ന സംഖ്യ സൂക്ഷിചിരിക്കുന്നതാണ്.

ഒരു ചരത്തില്‍ സൂക്ഷിച്ചിരിക്കുന്ന സാധനത്തെ നമുക്ക് വേറെ ചരത്തിലെക്ക് കോപ്പി ചെയ്യാം.
<image var ഔട്ട്‌പുട്ട്=input>
ഇപ്പോള്‍ ഇന്‍പുട്ട് എന്ന ചരത്തിലും ഔട്ട്‌പുട്ട് എന്ന ചരത്തിലും 10 ആണ് വച്ചിരിക്കുന്നത്.

##സാഹചര്യചെക്കുകള്‍ (ഇഫ്‌ കണ്ടീഷന്‍)
പ്രോഗ്രാം പ്രവര്‍ത്തിക്കുമ്പോള്‍ ഒരു പ്രത്യേക സാഹചര്യം വന്നാല്‍ ഇതുപോലെ അല്ലെങ്കില്‍ വേറെ പോലെ പ്രവര്‍ത്തനരീതി മാറ്റണം എന്ന് പറയുന്ന പ്രോഗ്രാമ്മിംഗ് ഭാഷയിലെ നിര്‍ദേശങ്ങളെ കൂട്ടിയോജിപ്പിക്കുന്ന സങ്കേതമാണ് സാഹചര്യചെക്കുകള്‍.  സാഹചര്യചെക്ക് ആണോ, താരതമ്യം ആണോ ശരിയായ വാക്ക് എന്നറിയില്ല. എന്തായാലും പ്രോഗ്രാം പ്രവര്‍ത്തിക്കുമ്പോള്‍ ഇനി അടുത്ത നിര്‍ദേശംഎന്ത്  എടുക്കണം എന്നുള്ള തീരുമാനം അപ്പോഴത്തെ സാഹചര്യത്തിന് അനുസരിച്ച് മാറ്റാന്‍ ഇതുമൂലം സാധിക്കുന്നു. സാഹചര്യം എന്ന് പറയുന്നത് ഉപയോക്താവ് കൊടുക്കുന്ന ഇന്‍പുട്ട് ആകാം അല്ലെങ്കില്‍ അപ്പോഴത്തെ സമയം ആകാം

<image if condition>

##ബഹുതാരതമ്യങ്ങള്‍
ഇത് രണ്ടിലധികം സാഹചര്യചെക്കുകളുടെ കൂട്ടമാണ്. ഒരു സാഹചര്യത്തെ അടിസ്ഥാനപ്പെടുത്തി മുന്നേ പറഞ്ഞു വച്ചിട്ടുള്ള ഒന്നിലധികം വഴികളില്‍ ഒന്ന് തിരെഞ്ഞെടുക്കുന്നു. സാഹചര്യം എന്നാല്‍ ഇവിടെ ചരത്തില്‍ ഉള്ള ഡാറ്റ.
<image switch condition>
# എന്താണ് ഒരു കമ്പ്യൂട്ടര്‍

"വിവരങ്ങൾ സൂക്ഷിക്കുവാനും സംസ്കരിച്ചെടുക്കുവാനും വേണ്ടിയുള്ള ഒരു വൈദ്യുത ഉപകരണമാണ് കമ്പ്യൂട്ടർ അഥവാ സംഗണകം. അഥവാ നിർദ്ദേശങ്ങളുടെ ഒരു സമാഹാരം മുഖേന വിവരങ്ങൾ നടപടിക്കു വിധേയമാക്കുന്ന ഒരു പ്രയോഗോപകരണം അല്ലെങ്കിൽ ഇലക്ട്രോണിക് യന്ത്രം ആണ്"
ഇതാണ് കമ്പ്യൂട്ടര്‍ എന്താണെന്ന്‍ വിക്കിപീഡിയ പറയുന്നത്. 

ലളിതമായി പറഞ്ഞാല്‍ നിര്‍ദേശങ്ങള്‍ക്ക് അനുസരിച്ച് പ്രവര്‍ത്തിക്കുന്ന ഒരു യന്ത്രം. ബാക്കിയുള്ള യന്ത്രങ്ങളില്‍ എങ്ങിനെ പ്രവര്‍ത്തിക്കണംഎന്നുള്ള നിര്‍ദേശങ്ങള്‍ അത് ഉണ്ടാക്കുമ്പോള്‍ തന്നെ മാറ്റാന്‍ ആവാത്തവിധം കൊടുത്തു വയ്ക്കുമ്പോള്‍ കമ്പ്യൂട്ടര്‍ എന്നാ യന്ത്രത്തില്‍ നമുക്ക് നിര്‍ദേശങ്ങള്‍ അനായാസമായി മാറ്റം കഴിയും.പണ്ട് കാലത്ത് അടിമക്കച്ചവടം ഉണ്ടായിരുന്നപ്പോള്‍ ഒരു അടിമയെ വാങ്ങിച്ചാല്‍, അടിമ മനുഷ്യന്‍ ആയതുകൊണ്ട്, ചിന്താശേഷി ഉള്ളതുകൊണ്ടും അടിമയെക്കൊണ്ട് വിവിധ രീതിയില്‍ ഉള്ള പണികള്‍ എടുപ്പിക്കാം.
പക്ഷെ ഒരു യന്ത്രം വാങ്ങിയാല്‍ അത് എന്തിനു വേണ്ടി ഉണ്ടാക്കിയിരിക്കുന്നുവോ അത് മാത്രമേ ചെയ്യൂ.കമ്പ്യൂട്ടര്‍ എന്ന് പറയുമ്പോള്‍ അടിമയുടെ അത്രയും വിവിധങ്ങളായ പണികള്‍ എടുക്കാന്‍ പറ്റില്ലെങ്കിലും, മറ്റു യന്ത്രങ്ങള്‍ ചെയ്യുന്നതിനേക്കാള്‍ വിവിധങ്ങളായ പണികള്‍ ചെയ്യിക്കാന്‍ പറ്റും.

ഇതേ തത്വം തന്നയാണ് എല്ലാ ടുറിങ്ങ് മെഷീന്‍ അടിസ്ഥാനമാക്കിയ യന്തങ്ങളിലും. ഉദാഹരണമായി സ്മാര്‍ട്ട്‌ മൊബൈല്‍, ടാബ്ലെറ്റ്, കമ്പ്യൂട്ടര്‍ പിടിപ്പിച്ച പുതിയ കാറുകള്‍, ഹൈടെക് കൃഷി ചെയ്യുന്നതിന് ഉപയോഗിക്കുന്ന ഇലക്ട്രോണിക് യന്ത്രങ്ങള്‍.   

എന്താണ് ഒരു കമ്പ്യൂട്ടര്‍ എന്നറിയാതെ അതിനെക്കൊണ്ട് പ്രോഗ്രാം എഴുതി പണിയെടുപ്പിക്കാന്‍ നോക്കിയിട്ട് കാര്യമില്ല.  

##കമ്പ്യൂട്ടറിന് ബുദ്ധിയില്ല
ഇത് നമ്മള്‍ എല്ലാവരും കേട്ടിട്ടുള്ള ഒന്നാണ്. എന്തുകൊണ്ടാണ് വളരെ വേഗത്തില്‍ കാര്യങ്ങള്‍ ചെയ്തു തീര്‍ക്കുന്ന,ചെസ്സ്‌ കളിക്കുന്ന കമ്പ്യൂട്ടര്‍ എന്നാ യന്ത്രത്തിന് ബുദ്ധിയില്ലഎന്ന് പറയുന്നത്?
കമ്പ്യൂട്ടര്‍ ചെസ്സ്‌ കളിക്കുക എന്ന് വച്ചാല്‍ അതിനോട് ആരെങ്കിലും എങ്ങിനെയാണ്‌ ചെസ്സ്‌ കളിക്കുക എന്ന് പറഞ്ഞു കൊടുക്കണം. അതായത് അതിനെ പ്രോഗ്രാം ചെയ്യണം . ഇങ്ങനെ വന്നാല്‍ ഇന്നത് ചെയ്യണം എന്ന് പറഞ്ഞു നിര്‍ദേശങ്ങള്‍ കൊടുക്കല്‍ ആണല്ലോ പ്രോഗ്രമെഴുത്ത്. കമ്പ്യൂട്ടര്‍ ആ നിര്‍ദേശങ്ങള്‍ വളരെ വേഗത്തില്‍ ചെയ്തു തീര്‍ക്കുക മാത്രമാണ് ചെയ്യുന്നത്.

നമ്മള്‍ ഒരു ചെസ്സ്‌ കളിക്കുന്ന കമ്പ്യൂട്ടര്‍ പ്രോഗ്രാം ചെയ്ത് ഉണ്ടാക്കി എന്ന് വിചാരിക്കുക. അതിനു ശേഷം ചെസ്സ്‌ കളിയുടെ നിയമങ്ങള്‍ മാറിയാല്‍ എന്ത് പറ്റും? കമ്പ്യൂട്ടര്‍ പഴയപോലെ കളിക്കും. കാരണം അതിനു പുതിയ രീതി അറിയില്ല.
അതുപോലെ വളരെ നന്നായി കളിക്കുന്ന ആള്‍ വളരെ ബുദ്ധിപൂര്‍വമായ നീക്കങ്ങള്‍ നടത്തിയാല്‍, അങ്ങനെ ഒരു നീക്കം എങ്ങിനെ പ്രതിരോധിക്കണം എന്ന് പ്രോഗ്രാം എഴുതിയ ആള്‍ പറഞ്ഞിട്ടില്ലെങ്കില്‍ കമ്പ്യൂട്ടര്‍ നിസ്സഹായനാണ്.

ചുരുക്കിപ്പറഞ്ഞാല്‍ സാഹചര്യങ്ങളില്‍ നിന്നും പഠിച്ചു അതിന്‍റെ പ്രവര്‍ത്തനരീതി മാറ്റാന്‍ അതിനു കഴിയില്ല.
അതായത് പ്രോഗ്രാം നമ്മള്‍ ഉദ്ദേശിച്ചപോലെ വര്‍ക്ക്‌ ചെയ്യുന്നില്ലെങ്കില്‍ നമ്മള്‍ എഴുതിയ പ്രോഗ്രാമിന്‍റെ പിഴവ് തന്നെയായിരിക്കും കാരണം. വളരെ ചുരുക്കം ചില സമയങ്ങളില്‍ ഹാര്‍ഡ്‌വെയര്‍ തകരാര്‍ വരാമെങ്കിലും  

ഹാര്‍ഡ്‌വെയര്‍ എന്താണെന്ന്‍ എല്ലാവര്‍ക്കും അറിയാമല്ലോ അല്ലെ? കമ്പ്യൂട്ടര്‍ എന്നാ യന്ത്രത്തിന്റെ ഭാഗങ്ങള്‍ ആണ് ഹാര്‍ഡ്‌വെയര്‍ എന്നതുകൊണ്ട് ഉദ്ദേശിക്കുന്നത്. നമ്മള്‍ കൊടുക്കുന്ന നിര്‍ദേശങ്ങള്‍ സോഫ്റ്റ്‌വെയറും.സോഫ്റ്റ്‌വെയര്‍ ഇല്ലാതെ ഹാര്‍ഡ്‌വെയര്‍ ഉപയോഗശൂന്യമാണ്. അതുപോലെ സോഫ്റ്റ്‌വെയര്‍ പ്രവര്‍ത്തിക്കണമെങ്കില്‍ ഹാര്‍ഡ്‌വെയര്‍ ആവശ്യമാണ്. 


    
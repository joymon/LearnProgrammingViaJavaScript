# ജാവാസ്ക്രിപ്റ്റ് അടിസ്ഥാന വസ്തുതകള്‍ / നിർദേശങ്ങൾ

ഇവിടെ നമ്മള്‍ കാണാന്‍ പോകുന്നത് ജാവാസ്ക്രിപ്റ്റ് എന്നാ ഭാഷയില്‍ ഉള്ള അടിസ്ഥാന കാര്യങ്ങളെയാണ്. കരെല്‍ എന്ന റോബോട്ടിന്‍റെ അല്ല. നമ്മള്‍ മലയാളം ഭാഷയെടുതാല്‍ അതുപയോഗിച് അര്‍ത്ഥപൂര്‍ണമായ ഒരു വാചകം എഴുതണം എങ്കില്‍ വാക്കുകളും വേണം അതുപോലെ അവയെതമ്മില്‍ ബന്ധിപ്പിക്കുന്ന വ്യാകരണവും വേണം. വ്യാകരണം എന്ന് വച്ചാല്‍ സന്ധികള്‍, വിഭക്തി,	സമാസം, പേരെച്ചം-വിനയെച്ചം, പൂര്‍ണ്ണക്രിയ-അപൂര്‍ണ്ണക്രിയ, അനുപ്രയോഗം തുടങ്ങിയവ. പ്രസിദ്ധമായ വ്യാകരണം പഠിപ്പിക്കുന്ന രാമന്‍ ഉദാഹരങ്ങള്‍ എടുത്താല്‍

രാമന്‍, രാവണന്‍, കൊല്ലുക എന്നീ മൂന്ന്‍ വാക്കുകള്‍ ഒരിക്കലും അര്‍ത്ഥപൂര്‍ണമല്ല. വ്യാകരണനിയമങ്ങള്‍ ഉപയോഗിച്ച് "രാമന്‍ രാവണനെ കൊന്നു" എന്ന് പറഞ്ഞാല്‍ അത് അര്‍ത്ഥപൂര്‍ണമായി.

ഇവിടെ പ്രോഗ്രാം പഠിക്കുമ്പോള്‍ കരെല്‍ ചെയ്യുന്ന നിര്‍ദേശങ്ങള്‍ വാക്കുകള്‍ ആണെകില്‍ ജാവാസ്ക്രിപ്റ്റ് തരുന്ന അടിസ്ഥാന കാര്യങ്ങള്‍ ജാവാസ്ക്രിപ്റ്റ് എന്നാ ഭാഷയുടെ വ്യാകരണം ആണ്.

ഇനിയും മനസിലായില്ലെങ്കില്‍, എളുപ്പം മനസിലാകുന്നതിനു പ്രോഗ്രമ്മേഴുത്തിനെ ഒരു കെട്ടിടം പണിയോടു ഉപമിക്കാം. കെട്ടിടം പണിയുമ്പോള്‍ എന്താണ് അടിസ്ഥാനസാധനങ്ങള്‍? ചുമര് പണിയാന്‍ വേണ്ട കല്ല്‌ അല്ലെങ്കില്‍ ഇഷ്ടിക കട്ട, ജനല്‍, വാതില്‍ . പക്ഷെ അത് മാത്രം മതിയോ ആ വസ്തുക്കള്‍ തമ്മില്‍ കൂട്ടി യോജിപ്പിക്കാനുള്ള സിമന്റ്‌ , അതുപോലെ വാതില്‍ ഉറപ്പിക്കാനുള്ള ആണികള്‍ ഒക്കെ വേണം. പ്രോഗ്രാമിംഗ് എളുപ്പത്തിനു വേണ്ടി കരെല്‍ എന്ന നമ്മുടെ റോബോട്ടിന് ചെയ്യാന്‍കഴിയുന്ന ടേണ്‍ലെഫ്റ്റ്, മൂവ് തുടങ്ങിയ പ്രവര്‍ത്തികളെ കല്ല്‌, ജനല്‍ തുടങ്ങിയ സാധനങ്ങളോട് ഉപമിക്കാം. പിന്നെ പ്രോഗ്രാമ്മിംഗ് പദങ്ങളായ സാഹചര്യചെക്കുകളെയും (ഇഫ്‌ കണ്ടിഷന്‍), ലൂപ്പ് തുടങ്ങിയവയെ സിമന്റ്‌, ആണി പോലുള്ള സാധനങ്ങലോടും ഉപമിക്കാം. 

ഇനിമുതല്‍ നമ്മള്‍ കരെല്‍ എന്ന റോബോട്ടിന് നിര്‍ദേശങ്ങള്‍ കൊടുത്തുകൊണ്ട് ജാവാസ്ക്രിപ്റ്റ് പ്രോഗ്രാമിംഗ് ഭാഷ പഠിക്കാന്‍  പോകുകയാണ്. ഭാഷയിലെ സാങ്കേതിക കാര്യങ്ങള്‍ ഒന്നിന് പുറകെ ഒന്നായി, പിന്നീടു വരുന്ന ഭാഗങ്ങളുമായി തീരെ ബന്ധമില്ലാതെ തരം തിരിക്കാന്‍ ബുദ്ധിമുട്ടാണ്. ചിലപ്പോള്‍ ഒരു അദ്ധ്യായത്തില്‍ വരുന്ന കാര്യം വിവരിക്കാന്‍ അതിനു ശേഷം വരുന്ന ഭാഗം ചെറുതായി സ്പര്‍ശിക്കേണ്ടി വരും.  അങ്ങനെ എന്തെങ്കിലും മനസിലാകാതെ വരുന്നെങ്കില്‍ മുന്‍പോട്ടു വായിച്ചു പോകുക. പിന്നീടു വരുന്ന അദ്ധ്യായങ്ങള്‍ വായിച്ചു കഴിയുമ്പോള്‍ ആദ്യം പറഞ്ഞതുമായി ബന്ധിപ്പിക്കാന്‍ സാധിക്കും. മിക്കവാറും എല്ലായിടത്തും ഇങ്ങനെ വരുന്ന ഭാഗങ്ങള്‍, മുന്‍കൂട്ടി പറഞ്ഞിട്ടുണ്ട്. പറയാന്‍ വിട്ടുപോയ ഭാഗങ്ങള്‍ ഉണ്ടെങ്കില്‍ ക്ഷമിക്കുക
  
എന്താണ് സാഹചര്യ ചെക്ക് , ലൂപ്പ് എന്നൊക്കെയാണ് ഈ അദ്ധ്യായത്തില്‍ വിവരിക്കുന്നത്.

##അലേര്‍ട്ട് 
നമ്മുടെ പ്രോഗ്രാമിന് നമ്മോടു എന്തെങ്കിലും പറയാനുണ്ടെങ്കില്‍ ഉപയോഗിക്കുന്ന സങ്കേതമാണ് അലേര്‍ട്ട്. പ്രോഗ്രാം പ്രവര്‍ത്തിക്കുമ്പോള്‍ ഇത് കണ്ടാല്‍ അതില്‍ കൊടുത്തിരിക്കുന്ന സന്ദേശം സ്ക്രീനില്‍ ഒരു പെട്ടിയില്‍ ഡിസ്പ്ലേ ആകും. സാധാരണ കമ്പ്യൂട്ടര്‍ ഉപയോഗിച്ചവര്‍ ഒരിക്കലെങ്കിലും ആ പെട്ടി കണ്ടിട്ടുണ്ടാകും.

![കാരെലിന്റെ ഇപ്പോഴത്തെ വരി കാണിക്കുന്ന പ്രോഗ്രാം](images/ch06/00/01-alertRow.png)

ഈ പ്രോഗ്രാം എഴുതിയിട്ട് "റണ്‍ പ്രോഗ്രാം" എന്ന ബട്ടന്‍ അമര്‍ത്തിയാല്‍ ഒരു മെസ്സേജ് ബോക്സില്‍ 2 എന്ന് കാണാം. നമ്മള്‍ നോക്കുമ്പോള്‍ അത് മൂന്നാമത്തെ വരിയില്‍ ആണ്. പക്ഷെ കമ്പ്യൂട്ടര്‍ ലോകത്ത് മിക്കവാറും പ്രോഗ്രാം എഴുതുന്ന ഭാഷകളിലും എണ്ണിതുടങ്ങുന്നത് പൂജ്യം മുതല്‍ ആണ്. അങ്ങനെ നോക്കുമ്പോള്‍ 0,1,2 രണ്ടാമത്തെ വരിയില്‍ ആണ് ഇപ്പോള്‍ കരെല്‍.

ഇപ്പോള്‍ മനസിലായില്ലേ നമുക്കും പ്രോഗ്രാം എഴുതാം എന്ന്...


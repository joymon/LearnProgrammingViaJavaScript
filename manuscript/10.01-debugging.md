#തെറ്റ് തിരുത്തൽ

മുന്പ് പറഞ്ഞപോലെ മനുഷ്യന്‍ ഇന്ന് ചെയ്യുന്നതില്‍ വച്ചു ഏറ്റവും കൂടുതല്‍ സങ്കീര്‍ണമായ പണിയാണ് പ്രോഗ്രമെഴുത്ത്. പ്രോഗ്രാം എഴുതുമ്പോള്‍ തെറ്റുകള്‍ പറ്റുക സാധാരണമാണ്. ഇവിടെ അങ്ങനെ തെറ്റുകള്‍ പറ്റിയാല്‍ അവ എങ്ങിനെ കണ്ടുപിടിക്കാം എന്നുള്ള വിദ്യകള്‍ ആണ് പറഞ്ഞിരിക്കുന്നത്. അതുപോലെ അവ കണ്ടുപിടിക്കാന്‍ ഉപയോഗിക്കുന്ന ഉപകരണങ്ങളും. കണ്ടുപിടിച്ചാല്‍ അത് ശരിയാക്കല്‍ പ്രോഗ്രമെഴുത്തില്‍ എളുപ്പമുള്ള ജോലിയാണ്. തെറ്റ് എവിടെ പറ്റി എന്ന് കണ്ടു പിടിക്കല്‍ ആണ് പ്രധാനം.

നമ്മൾ ആഘോഷാവസരങ്ങളിൽ, മാല പോലെ കുറെ വൈദ്യുതിബൾബുകൾ കോർത്തിട്ട അലങ്കാരങ്ങൾ ഉപയോഗിക്കാറില്ല. ഓരോസ്ഥലങ്ങളിൽ ഓരോ പേരാണ് എങ്കിലും മാലബൾബ് എന്ന് പൊതുവായി വിളിക്കാം. ഇപ്പോൾ എല്ലാം റെഡിമെയ്ഡ് ആയി കിട്ടും. വിലയും തുച്ഛമാണ്. സാധാരണയായി ഒരു ബൾബ് പ്രവർത്തിക്കുന്നില്ലെങ്കിൽ ആ മാല ബൾബ് മൊത്തത്തിൽ പ്രവർത്തിക്കില്ല.എന്തെങ്കിലും കാരണങ്ങൾ കൊണ്ട് അത് തെളിഞ്ഞില്ലെങ്കിൽ അത് ഉപേക്ഷിക്കുകയാണ് പതിവ്. പക്ഷെ പഴയകാലത്തു അങ്ങനെയല്ലായിരുന്നു. മാലബൾബ് തെളിയാതെ ആയാൽ വൈദ്യുതി ഉണ്ടോ എന്ന് നോക്കുന്ന ഒരു ടെസ്റ്റർ ഉപയോഗിച്ച് ആളുകൾ അതിലെ ഏതു ബൾബ് ആണ് പ്രവർത്തിക്കാത്തത് എന്ന് കണ്ടു പിടിച്ചിരുന്നു. വൈദ്യതിപരമായ തെറ്റ് തിരുത്തൽ അഥവാ ഡീബഗ്ഗിങ് തുടങ്ങുന്നത് അവിടെ നിന്നാണെന്നു പറയാം. ടെസ്റ്റർ എന്ന സങ്കേതം മാത്രം ഉണ്ടായിട്ടു കാര്യമില്ല, എങ്ങിനെ പ്രവർത്തിക്കാത്ത ബൾബ് കണ്ടു പിടിക്കാം എന്നുകൂടി അറിയണം. ആദ്യം വേണ്ടാത് അത് ശ്രേണിയായിട്ടാണ് ബന്ധിപ്പിച്ചിട്ടുള്ളത് എന്നറിയലാണ്. പിന്നെ ഏതു ഭാഗത്തു നിന്നാണ് ഫേസ് വരുന്നത് എന്നും അറിയണം. ഇത് രണ്ടും അറിഞ്ഞാൽ ടെസ്റ്റർ വച്ച് ഫേസ് വരുന്ന ഭാഗത്തുനിന്നും ഓരോ ബൾബിന്റെയും കണക്ഷൻ കൊടുക്കുന്ന ഭാഗങ്ങളിൽ തൊട്ടുനോക്കി അത് പ്രവർത്തിക്കുന്നുണ്ടോ എന്നറിയാം. കണക്ഷൻ കൊടുക്കുന്ന രണ്ടു അഗ്രങ്ങളിലും തൊടുമ്പോൾ ടെസ്റ്റർ തൊടുമ്പോൾ ടെസ്റ്റർ പ്രകാശിച്ചാൽ ആ ബൾബ് പ്രവർത്തിക്കുന്നുണ്ട് എന്ന് മനസിലാക്കാം. അല്ലെങ്കിൽ അത് പ്രവർത്തിക്കുന്നില്ല. പ്രവർത്തിക്കാത്ത ആ ഒരു ബൾബ് മാറ്റിയിട്ടാൽ മാലബൾബ് മൊത്തത്തിൽ പ്രകാശിക്കും. ചില സമയങ്ങളിൽ ഒന്നിൽ കൂടുതൽ ബൾബുകൾ ഒരേസമയം പ്രവർത്തിക്കാതിരിക്കാം. അങ്ങനെ വരുമ്പോൾ ശരിയാക്കാൻ കൂടുതൽ സമയം എടുക്കും. 

ചില സമയങ്ങളിൽ നമ്മൾ ഒരു അറ്റത്തുനിന്നും തുടങ്ങുമ്പോൾ പ്രവർത്തിക്കാത്ത ബൾബ് കിടക്കുന്നത് മറ്റേ അറ്റത്തു ആയിരിക്കും. ബുദ്ധിമാന്മാരായ ആളുകൾ ഇങ്ങനെ ഒരു സാധ്യത ഉള്ളതുകൊണ്ട് ആദ്യമേ അവിടെ അവരുടെ രീതി മറ്റും. ഫേസ് വരുന്ന സ്ഥലത്തെ ഒരു ബൾബ് പ്രവർത്തിക്കുന്നു എന്ന് കണ്ടാൽ പിന്നെ അടുത്ത ഓരോന്ന് നോക്കാതെ നേരെ മദ്ധ്യത്തിലുള്ള ബൾബ് പ്രവർത്തിക്കുന്നുണ്ടോ എന്ന് നോക്കും. പ്രവർത്തിക്കുന്നു എങ്കിൽ അവർ മദ്ധ്യത്തിനും മറ്റേ അറ്റത്തിനും മദ്ധ്യേയുള്ള ബൾബ് നോക്കും. അല്ലെങ്കിൽ മദ്ധ്യത്തിനും ഫേസ് വരുന്ന മാറ്റത്തിനും മദ്ധ്യത്തിൽ ഉള്ളത്.ഈ നടുഭാഗം കണ്ടു പിടിക്കൽ തുടന്നുകൊണ്ടിരിക്കും. അങ്ങനെ ശരാശരി കുറച്ചു സമയം കൊണ്ട് ഒരു മാലബൾബ് കേടുതീർക്കാൻ സാധിക്കും. ഇത് ഒരു ഉപകരണമല്ല, ഒരു വിദ്യയാണ്.

പ്രോഗ്രാം കേടുതീർക്കുന്നതിനെ മാല ബൾബ് കേടു തീർക്കുന്നതിനോട് ഉപമിച്ചാൽ, ടെസ്റ്ററിനു പകരം പ്രോഗ്രാമിങ്ങിൽ  `F12` . മദ്ധ്യത്തിലെ ബൾബ്  കണ്ടു പിടിക്കുന്ന വിദ്യക്ക് പകരം പ്രോഗ്രാമിങ്ങിൽ റബ്ബർ ഡക്ക്, പോമോടോറോ തുടങ്ങിയ വിദ്യകൾ. ഉപകരണങ്ങളും വിദ്യകളും തമ്മിലുള്ള വ്യത്യാസം മനസിലാക്കാൻ ഇതിലും വലിയ ഉദ്ദാഹരണമില്ല.  





## തെറ്റ് തിരുത്തൽ - സങ്കേതങ്ങള്‍

സാധാരണയായി ജാവാസ്ക്രിപ്റ്റ് ബ്രൌസറില്‍ പ്രവര്‍ത്തിക്കുമ്പോള്‍ പരിശോദനകള്‍ക്ക് ഉപയോഗിക്കുന്ന ടൂള്‍ ആണ് `F12` ടൂള്‍സ്. നിങ്ങളുടെ ബ്രൌസറില്‍ കമ്പ്യൂട്ടര്‍ കീബോര്‍ഡില്‍ ഉള്ള `F12` കീ അമര്‍ത്തിയാല്‍അത് കാണാന്‍ സാധിക്കും.ഇവിടെ പറഞ്ഞിരിക്കുന്നത് ഗൂഗിള്‍ എന്ന കമ്പനി തരുന്ന ക്രോം എന്ന ബ്രൌസര്‍ തരുന്ന സങ്കേതങ്ങള്‍ ആണ്. മൈക്രോസോഫ്ട്‌ തരുന്ന ഇന്റര്‍നെറ്റ്‌ എക്സ്പ്ലോറര്‍ അതുപോലെ എഡ്ജ് തുടങ്ങിയവയില്‍ പേരുകള്‍ ചെറിയ വ്യത്യാസം ഉണ്ടാകാം. പക്ഷെ പൊതുവില്‍ അവയെല്ലാം ഒരേ കാര്യമാണ് നിര്‍വഹിക്കുന്നത്.

image F12

ചിത്രത്തില്‍ കാണുന്നതുപോലെ ഇത് കുറച്ചധികം ടൂളുകളുടെ കൂട്ടമാണ്.

- ബ്രേക്ക്‌ പോയിന്റ്‌
- കണ്‍സോള്‍ വിന്‍ഡോ 
- വാച്ച് വിന്‍ഡോ 

അവ ഓരോന്നായി നമുക്ക് പരിചയപ്പെടാം.
## തെറ്റ് തിരുത്തൽ - വിദ്യകള്‍

തെറ്റ് തിരുത്താൻ ഉള്ള കുറെ സങ്കേതങ്ങൾ ടൂളുകൾ ഉണ്ടായാൽ മാത്രം പോരാ, തെറ്റ് തിരുത്താനുള്ള ചില വിദ്യകളും നമ്മൾ അറിഞ്ഞിരിക്കേണം. അവയാണ് താഴെ കൊടുത്തിരിക്കുന്നത്.

- ചെറിയ സ്റെപ്പുകള്‍
- ഇടവേളകള്‍/ പോമൊടോറൊ
- റബ്ബര്‍ ഡക്ക്
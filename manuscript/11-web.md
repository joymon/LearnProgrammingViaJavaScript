#വെബ്‌ സൈറ്റ് നിര്‍മാണത്തില്‍ ജാവാസ്ക്രിപ് 

ഇതുവരെയുള്ള അദ്ധ്യായങ്ങളില്‍ പഠിച്ചത് ജാവാസ്ക്രിപ്റ്റ് എന്ന ഭാഷയാണ്. ഈ ഭാഷ മുഖ്യമായും ഉപയോഗിക്കുന്നത് വെബ്‌ പേജ് നിര്‍മാണത്തിനാണു. ഒരു വെബ്‌ പേജ് എന്ന് വച്ചാല്‍ കുറച്ചധികം `HTML` ടാഗുകളുടെ കൂട്ടമാണ്. ഒന്നിനുള്ളില്‍ ഒന്നായോ ഒന്നിന് ശേഷം അടുത്തത് എന്ന തോതിലോ ഈ ടാഗുകള്‍ വച്ചാണ് വെബ്‌ സൈറ്റുകള്‍ ഉണ്ടാക്കുന്നത്. 

```html
<!DOCTYPE html>
<html lang="en" xmlns="http://www.w3.org/1999/xhtml">
  <head>
    <meta charset="utf-8" />
    <title>This is my first HTML Page</title>
  </head>
  <body>
    <p> Hi There, this is my first HTML Page.</p>
  </body>
</html>
```
മുകളില്‍ കൊടുത്തിരിക്കുന്ന പ്രോഗ്രാം ഒരു `.html` എക്സ്റ്റന്‍ഷന്‍ ഉള്ള ഫയല്‍ ഉണ്ടാക്കി 
സേവ് ചെയ്യുക. എന്നിട്ട് അത് ബ്രൌസറില്‍ തുറന്നു നോക്കിയാല്‍ അത് ഒരു വെബ്‌ പേജ് ആയി കാണാന്‍ കഴിയും. ആ പേജില്‍ `Hi There, this is my first HTML Page.` എന്ന് എഴുതിയിട്ടുണ്ടാകും. അതുപോലെ പേജിന്‍റെ തലക്കെട്ട് `This is my first HTML Page` എന്നായിരിക്കും. ഫയലില്‍ എന്തെങ്കിലും മാറ്റം വരുത്തി ബ്രൌസര്‍ റിഫ്രെഷ് ചെയ്താല്‍ മാറ്റങ്ങള്‍ കാണാന്‍ കഴിയും.

ഇത്രയും ചെയ്താല്‍ നമുക്ക് ഒരു `HTML` പേജ് കിട്ടും എന്നാല്‍ അത് ഒരിക്കലും സജീവമായിരിക്കില്ല. സജീവമായിരിക്കുക എന്നതുകൊണ്ട് ഉദ്ദേശിക്കുന്നത് ഉപയോക്താവുമായുള്ള സംവദിക്കല്‍ ആണ്.  ഉദ്ദാഹരണം നോക്കിയാല്‍ ഒരു ബട്ടന്‍ ക്ലിക്ക് ചെയ്യുമ്പോള്‍ ഒരു മെസ്സേജ് ബോക് കാണിക്കണം. ഇങ്ങനെ ചെയ്യാന്‍ `HTML` മാത്രം ഉപയോഗിച്ച് പറ്റില്ല. അതിനു ടാഗുകളെ കൈകാര്യം ചെയ്യുന്ന പ്രോഗ്രാം വേണം. പ്രോഗ്രാം എന്ന് പറയുമ്പോള്‍ അത് എഴുതാന്‍ ഭാഷ വേണം. മുന്‍പ് മറ്റുപല ഭാഷകളും ഉണ്ടായിരുന്നെങ്കിലും ജാവാസ്ക്രിപ്റ്റ് ആണ് വിജയി.
```html
<!DOCTYPE html>

<html lang="en" xmlns="http://www.w3.org/1999/xhtml">
<head>
    <meta charset="utf-8" />
    <title></title>
    <script type="text/javascript">
        function click_handler() {
            alert("click_handler - I am learning JavaScript");
        }
    </script>
</head>
<body>
    <p> My first interactive HTML Page.</p>
    <button id="btn2" onclick="click_handler()">Click me</button>
</body>
</html>
```
ഇവിടെ രണ്ടാമത് കൊടുത്ത പ്രോഗ്രാമില്‍ എന്താണ് സംഭവിക്കുന്നത്. `HTML` ഒരു ബട്ടന്‍ കാണിക്കും. അതില്‍ ഞെക്കിയാല്‍ `click_handler - I am learning JavaScript` എന്നെഴുതിയ ഒരു മെസ്സേജ് ബോക്സ് വരും. 

ഇത് ഒരു തുടക്കം മാത്രം. ജാവാസ്ക്രിപ്റ്റ് ഉപയോഗിച്ച് എങ്ങിനെ നമുക്ക് വെബ്‌ പേജുകള്‍ സക്രിയമാക്കം എന്ന് മനസിലായല്ലോ. ബട്ടന്‍ ഉപയോഗിച്ചപോലെ നമുക്ക് ഡ്രോപ്പ്ഡൌണ്‍ ലിസ്റ്റും, ടെക്സ്റ്റ്‌ബോക്സിലെ ഡാറ്റയും ഒക്കെ ജാവാസ്ക്രിപ്റ്റ് വഴി കൈകാര്യം ചെയ്യാം.

##ചരം / വേരിയബിള്‍
ഇതിനെ അലമാരയോടോ, അടുക്കളയില്‍ സാധനങ്ങള്‍ ഇട്ടു വയ്ക്കുന്ന ഡബ്ബയോടോ ഉപമിക്കാം. ഒരു വ്യത്യാസം ഇവിടെ പ്രോഗ്രാം എഴുതുമ്പോള്‍ പഞ്ചസാരക്കും, ഉപ്പിനും പകരം സൂക്ഷിക്കുന്നത് ഡാറ്റ ആണെന്ന് മാത്രം. അതായത് ഉപയോക്താവ് തരുന്ന ഇന്‍പുട്ട്, ഒരു പ്രോഗ്രാം പ്രവര്‍ത്തിപ്പിക്കുമ്പോള്‍ ഇടയില്‍ ഉണ്ടാകുന്ന സംഖ്യകള്‍ അല്ലെങ്കില്‍ ഡാറ്റ. കണക്കില്‍ ഇതുപോലെയുള്ള സങ്കേതത്തെ വിളിക്കുന്നത് വേരിയബില്‍ എന്നാണ്. അതിന്‍റെ മലയാളം ചരം എന്നും. വേണമെങ്കില്‍ ഒരു ഡാറ്റ സംഭരണി എന്നും വിളിക്കാം.

<image var input=10>
ഇവിടെ കാണുന്നത് ഒരു ചരത്തില്‍ 10 എന്ന സംഖ്യ സൂക്ഷിചിരിക്കുന്നതാണ്.

ഒരു ചരത്തില്‍ സൂക്ഷിച്ചിരിക്കുന്ന സാധനത്തെ നമുക്ക് വേറെ ചരത്തിലെക്ക് കോപ്പി ചെയ്യാം.
<image var ഔട്ട്‌പുട്ട്=input>
ഇപ്പോള്‍ ഇന്‍പുട്ട് എന്ന ചരത്തിലും ഔട്ട്‌പുട്ട് എന്ന ചരത്തിലും 10 ആണ് വച്ചിരിക്കുന്നത്. ഇനി ഔട്പുട്ട് എന്ന ചരത്തില്‍ ആ ഡാറ്റ വന്നിട്ടുണ്ടോ എന്ന് നോക്കാം. അതിനു അലേര്‍ട്ട് എന്ന ഫങ്ഷന്‍ ഉപയോഗിക്കണം. ഫങ്ഷന്‍ എന്താണെന്ന്‍ ഇനി വരുന്ന അദ്ധ്യായങ്ങളില്‍ ഉണ്ട്.

<image var ഔട്ട്‌പുട്ട്=input & അലേര്‍ട്ട് ()>

ഈ പ്രോഗ്രാം പ്രവര്‍ത്തിപ്പിച്ചാല്‍ ഒരു മെസ്സേജ് ബോക്സ്‌ വരും അതില്‍ 10 എന്ന് എഴുതിയിട്ടുണ്ടാകും.

